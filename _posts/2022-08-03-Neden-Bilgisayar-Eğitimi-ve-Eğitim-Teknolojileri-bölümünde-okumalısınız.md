---
title:  "Neden Bilgisayar Eğitimi ve Eğitim Teknolojileri bölümünde okumalısınız?"
mathjax: true
layout: post
---

### BILGISAYAR EĞITIMI VE EĞITIM TEKNOLOJILERI BÖLÜMÜ HAKKINDA MERAK EDILENLER
# Neden Bilgisayar Eğitimi ve Eğitim Teknolojileri bölümünde okumalısınız?
## Öğretmeyi ve programlamayı seviyor musunuz?

<figure style="text-align: center;">
    <img src="https://miro.medium.com/max/875/1*gqRyXlR00tVUPqibzPj20g.png"
         alt="BounCet">
  <figcaption style="text-align: center;"><a href="https://carbon.now.sh/">Carbon</a> ile yapıldı</figcaption>
</figure>

### Bu blog orjinal olarak <a href="https://medium.com/nottutuyoruz/neden-bilgisayar-egitimi-ve-egitim-teknolojileri-bolumunde-okumalisiniz-1ee1c3ce0bf7"> Not Tutuyoruzda</a> Ali Eren Kayhan tarafından yayınlanmıştır

Merhaba,

bu yazımda üniversite tercih dönemindeki öğrencilere yardımcı olmak için Boğaziçi Üniversitesinde okuduğum bölüm olan Bilgisayar Eğitimi ve Eğitim Teknolojileri (BÖTE veya diğer adıyla CET) (Computer Education and Educational Technology) hakkında bildiklerimi sizlerle paylaşacağım.

Hadi başlayalım :)

<figure style="text-align: center;">
    <img src="https://miro.medium.com/max/875/1*m-elF5xK9qWGSuaMYCllOA.jpeg"
         alt="BounCet">
  <figcaption style="text-align: center;"><a href="https://www.freepik.com/free-vector/isometric-online-education-concept_4470737.htm#page=4&query=education%20and%20technology&position=15&from_view=search">Orjinal versiyon</a></figcaption>
</figure>

#### Genel Bilgi
C/Python, C#, ionic, asp.net MVC, asp.net MVC Core, bootstrap, Html, CSS, Unity, adobe premiere pro, photoshop, SQL, C++, Unity vs. ve eğitim materyallerinin nasıl tasarlanacağını öğreneceksiniz. Bu nedenle, kariyer yolunuzu seçmek için birçok seçeneğiniz var. **Ama sadece programlamayı değil, aynı zamanda öğretmeyi ve eğitim materyalleri nasıl oluşturmayı da öğrendiğinizi özellikle vurgulamak istiyorum.** Bölüm, lisans derecesinde yani dört yıllık bir programdır.

Yan dal yapabiliyorsunuz ama çap yapamıyorsunuz.

Bölümde alacağınız derslerle ilgili olarak bazı dersler dönemlik açılıyor. Yani bu tarz dersleri sadece o dönem almanız gerekiyor. Yoksa okul uzuyor. Seçmeli olarak alabileceğiniz dersler var ister bölümden ister başka bölümlerden. Örnek vermek gerekirse bu dönem eğitimde inovasyon & girişimcilik dersi açıldı bölümde ve seçmeli olarak bu tarz dersler açıldığında alabilirsiniz. Veya dil dersleri alabilirsiniz; Erasmus/Exchange programlarına katılmak için. Seçmeli derslerin sayısı ve ders içeriği fazladır ama bazılarının kriteri oluyor (belirli dönemde açılması, kota (öğrenci sayısı), vs.).

Eğer hazırlık atlama sınavını B veya A ile geçerseniz daha fazla seçmeli ders alabiliyorsunuz. Ama C ile geçerseniz AE kodlu 2 ders alıyorsunuz zorunlu olarak. Bunlar AE 111 (İleri İngilizce I) ve AE 112 (İleri İngilizce II) dersleridir.

<hr>

#### İngilizce ne kadar önemli?

Bölümdeki dersler, ödevler, projeler vs. tamamen İngilizce.

<figure style="text-align: center;">
    <img src="https://miro.medium.com/max/600/1*IoQYtPQ0epRwDqMFJrViNQ.gif"
         alt="BounCet">
  <figcaption style="text-align: center;"><a href="https://giphy.com/gifs/simpsons-homer-bushes-3ohs7KViF6rA4aan5u">Giphy link</a></figcaption>
</figure>

“Bölümdeki dersler, ödevler, projeler vs. tamamen İngilizce.” Bunu görüp de hemen vazgeçmeyin . Hiç İngilizce bilgisi olmayanlarda bu bölümü seçebilir. Üniversite hiç İngilizce bilmeyenlere veya temeli olan ama pek ilerletememiş öğrencilere hazırlık eğitimi veriyor.

<hr>

#### Hazırlık eğitimi nedir?

Hazırlık eğitimi İngilizce bilgisi hiç olmayan veya temeli olup da fazla ilerletmemiş Boğaziçi Üniversitesi öğrencileri için üniversitesinin derslerini anlayabilecek düzeyde (ki bu advanced ve akademik düzeyde İngilizce) İngilizce eğitim vermesi ücretsiz olarak. Boğaziçi Üniversitesinde bu eğitim 2 dönemdir ve bu süreçte belirli aralıkta hazırlık atlama sınavı yapılır. Bu sınava hiç İngilizcesi olmayanlar giremez 2 dönemlik eğitimlerini tamamlamadan. Eğer 2 dönemlik eğitimlerinden sonra sınavı geçemezseniz remedial oluyorsunuz. Remedial olursanız okul size artık İngilizce eğitim vermiyor ve sizden kendi İngilizcenizi geliştirmeniz bekleniyor (Okuldan atılmıyorsunuz.). Sınavlara giriyorsunuz geçene kadar. Bazen üniversite remedial olanlar için dersler veriyor.

Hazırlık eğitimi şart değildir. İngilizcesine güvenenler hazırlık atlama sınavına girip hazırlığı atlayıp direk bölüme başlayabilirler.

Hazırlık eğitiminde önce bir seviye belirleme sınavına giriyorsunuz. Seviyenize göre sınıflara ayrılıyorsunuz (P1,P2,P3 ve P4). Boğaziçi Üniversitesini baz alırsak 2 farklı hocanız oluyor ve farklı saatlerde ve günlerde dil bilgisi kurallarını, yazma, dinleme, kelime ve okuma çalışmaları yapıyorsunuz. Ders programı seviyeye göre değişmekte. Eğer temelden başlıyorsanız, çok yoğun bir süreç olacaktır. Bunu şimdiden belirteyim.

Yine Boğaziçi Üniversitesindeki hazırlık atlama sınavı veya seviye belirleme sınavı ile ilgili olarak şu bölümler yazma (dil bilgisi ve kelime bilgisi, kalıplar, fikriniz ve bunu nasıl savunuyorsunuz vs.), dinleme ve okuma önemli. Bazı üniversitelerde konuşma seviyenizi de test ediliyor.

Önemli bir noktayı belirtmek istiyorum hazırlık atlama sınavı ile ilgili. Eğer siz yazmadan yeterli bir not alırsanız ve diğerlerinden kalırsanız diğer sınavda yazma sınavına girmeniz gerekmiyor. Bu dinleme ve okuma için de geçerli. Sınavı parçalı geçmiş oluyorsunuz.

TOEFL ve IELTS gibi sınavların da geçerliliği oluyor hazırlığı atlamada.

Boğaziçi Üniversitesinin hazırlık biriminin adı <a href="http://yadyok.boun.edu.tr/">YADYOK </a>’ tur ve hazırlık atlama sınavının adı da **BÜYES/BUEPT**’tir. **Proficiency** de denilmekte.

<hr>

#### Kodlama bilmiyorum problem yaşar mıyım?

Hayır problem yaşamazsınız. Bölümdeki dersler size temelden her yeni kullanılacak olan araç, programlama dili, framework vs. de eğitim veriyor.

Üniversite’nin kodlama eğitimi veren kulüpleri de var. Mesela COMPEC kulübü.

Ama sadece okulun verdiği bilgilerle kalmayın kendinizi de geliştirin. Kendinizi geliştirirken de yaptığınız çalışmaları bir yerlerde blog olarak veya github da paylaşmayı unutmayın. Hatta github ile ücretsiz olarak bir portfolio sayfası hazırlayın (github sayfaları nasıl hazırlanır bunla ilgili blog istiyorsanız lütfen yorumlarda belirtin.). Üniversite öğrencisi olduğunuzda github öğrenci paketine başvurmayı unutmayın.


<figure style="text-align: center;">
    <img src="https://miro.medium.com/max/1370/1*QmJ5h1KUAUsT4p_NdcvQ3w.jpeg"
         alt="BounCet">
  <figcaption style="text-align: center;"><a href="https://www.thecoderpedia.com/blog/programming-memes/">Kaynak link</a></figcaption>
</figure>

Sakın her programlama dilini aynı anda öğrenmeye çalışmayın. Syntax’i bilmeniz yeterli olmaz. Programlamada design patter, solid principles, object oriented programming vs. öğrenmek Syntax’den daha önemlidir ve asıl yapılması gerekendir.

<hr>

#### Bitirdikten sonra öğretmenlikten başka hangi meslekleri yapabilirim?

Back end veya front end web developer, akademisyen, software developer, game developer vs. de olabilirsiniz. Kendi startup’larınızı da kurmaya çalışabilirsiniz.

Eğer tam olarak hedefiniz belirli değil ise stajlar yaparak, projeler yaparak ve sektörden birileri ile konuşarak kendi yol haritanızı belirleyebilirsiniz. Forumlara yazarak, bu tarz blogları okuyarak veya youtube’daki videoları izleyerek bilgi edinebilirsiniz o sektör ile ilgili.

Boğaziçi Üniversitesinde (BOUN kısaltması) öğrenci olursanız BÜMED’in Mentor-Mentee programına veya BOUN Kariyer merkezine de başvuru yapabilirsiniz.

COMPEC gibi okulun kulüpleri çeşitli etkinlikler yapıyor. COMPEC TechSummit etkinliği gibi etkinliklerde sektörden insanların gelip yaptıkları çalışmaları ve sektörün ne yönde ilerlediğini anlatıyorlar.

<hr>

#### Tercihlerle ilgili bir not

Bölümleri seçerken şunlara da dikkat etmede ve düşünülmesi gerektiğinde fayda olduğunu düşünüyorum. Bu bölümdeki dersler ilgilimi çekiyor mu? Ben bu bölümü bitirsem işimi sevecek miyim? Diğer dikkat edilmesi gerekenler birçok yerde tekrarlanıyor ama bence insan uğraştığı işi sevmiyor ise o insan her hafta başlangıcında pazartesi sendromu yaşayacak ve hayatında mutsuz olacak. Demek istediğim şu sırf mühendislik sıfatına sahip bir diplomaya sahip olmaktansa sevdiğin işi yap ve böylece sen daha farkında olmadan işinde yükselmiş bile olursun. Hedefiniz isteyerek, severek gidebileceğiniz bir bölüm ve meslek seçmek ve bunun yanı sıra da merakla hayat boyu öğrenmek olsun.

<hr>

Umarım Boğaziçi Üniversitesinde Bilgisayar Eğitimi ve Eğitim Teknolojileri bölümünü deneyimlerimle bölümü anlamanıza yardımcı olmuşumdur.

Daha detaylı bilgi edinmek için <a href="https://cet.boun.edu.tr/tr/genel-bilgi">bölümün üniversite</a> sayfasını ziyaret edebilirsiniz. Ayrıca üniversitenin <a href="https://www.youtube.com/user/BogaziciUniversitesi/featured">youtube</a> kanalından da tanıtım günlerini izleyebilirsiniz.

Diğer çalışmalarımı görmek için lütfen <a href="https://alierenkayhan.github.io/">kişisel web sitemi</a> ziyaret edin.

Son olarak Bilgisayar Eğitimi ve Eğitim Teknolojileri bölümü hakkında ne düşündüğünüzü bana yorumlara yazın lütfen ve eğer yazım hoşunuza gittiyse lütfen beğenin ve diğer arkadaşlarınızla paylaşın. Bilgi paylaştıkça güzeldir ve anlamlıdır :) Bunun dışında bilgim dahilinde yazmamı istediğiniz konu da olursa lütfen yorumlarda belirtin. Not Tutuyoruz’un diğer içeriklerini de ziyaret etmeyi unutmayın :)

Tercihlerde bol şanslar. Umarım istediğiniz bölüm ve üniversiteye gidersiniz.

Sonra görüşürüz,

See you later,

Bis später.

<figure style="text-align: center;">
    <img src="https://miro.medium.com/max/800/1*_CR1BnPkujfNOj5oQTKQ6g.gif"
         alt="BounCet">
  <figcaption style="text-align: center;"><a href="https://giphy.com/gifs/laff-tv-jim-carrey-truman-show-the-dRvEZLV0ORAmHT1L5u">Giphy link</a></figcaption>
</figure>

